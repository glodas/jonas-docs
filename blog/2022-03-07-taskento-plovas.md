---
slug: taskento-plovas
title: Taškento plovas
authors: jonas
tags: [maistas, uzbeku virtuve]
---

## Reikės:
- 1 kg ryžių
- 150-200 ml saulėgražų aliejus.
- 150 g svogūnų
- 1 kg mėsos (jautiena, aviena, antiena)
- 1 kg morkų
- 2.5 l vandens (jei neverdantis) arba 2 l verdančio
- 150 g avinžirnių
- 4 čili pipirai
- česnakai - 1 žmogui 1 česnakas.
- 2 valg. š. kumyno sėklų
- 2 valg. š. drukos
- 1 valg. š. juodųjų pipirų
- raugerškio uogų (sauja) 



## Pasiruošimas:

- Ryžius perplauti prieš užmerkiant šiltu geru vandeniu. Užmerkti 60-70 C vandenyje su pora valg. š druskos. Laikyti 2 valandas. Poto švelniai perskalaujame šiltu vandeniu. Jokiu būdu nelaikyti mirkytų ryžių be vandens
- Svogūnus supjaustom pusžiedžiais.
- Morkas supjaustom šiaudeliais.
- Nuo česnakų galvų nulupam tik išorinį lukštą. Saugom kad česnako galva neišsiardytų.
- Keptuvėje pakepinti kumyno sėklas ir poto sumalti. 

## Gaminimas:

1. Įpilti aliejų ir įdėti svogūną pilną kaip termometrą ir laukt, kol pajuoduos. Turi būt apie 150-200 C temperatūra.
2. Dedama mėsa ir kepama. Svarbu per daug nemaišyti mėsos, kad nukristų temperatūra. Procesas užtruks iki 10 min.
3. Išimama mėsa.
4. Vėl palaukiama, kol įkais aliejuos. Dedami supjaustyti svogūnai ir kepinami, kol gražiai pageltonuos. Turi būt karšta, negalima leist nukristi temperatūrai. 
5. Sudedama atgal apkepta mėsa.
6. Dedamos morkos. Neskubėti maišyti. Turi apkepti truputį. Kelias minutes.
7. Užberti dalį druskos. Ir tada maišyti viską, kad apkeptų. Svogūnai jau ištirpę turėtų būt. Jie duoda spalvą. 
8. Apkepus sumažinti ugnį (~110-120C). 
9. Suberti likusią druską. Pusę kumyno. Juoduosius pipiru. Raugeškio uogas. Avinžirnius. Supilti vandenį. 
10. Sudedami česnakai ir čili pipirai.
11. Uždengiamas dangtis ant kazano. Paliekama apie 20 min. Jei pilams neverdantis vanduo - padidinti kaitrą.
12. Išimami česnakai su pipirais. 
13. Dedami ryžiai. Nemaišome. 
14. Kas 3-5min. viršutinį ryžių sluoksnį atsargiai apverčiame (nemaišant su ne ryžių sluoksniu!). Vanduo susigert, nugaruot turėtų per 5-15min. (priklauso nuo ryžių, mirkinimo, temperatūros).
15. Padidiname temperatūrą (~150C). Uždengiame, kad garas būtų. Ir turi “šnekėti” plovas. 5-10 min klausytis iki kol nustoja stiprius garsus leist. 
16. Sumažinti ugnį. Sudėti česnakus ir čili. pašukuoti viršutinį ryžių sluoksnį. Susušuoti į kauburėlį ryžius. Padaryti skylių.  
17. Pabarstyti kumynu. Uždengti . Su minimalia temperatūra (100-110C) brandiname 20 min.
18. Atidarę permaišome viską ir palaikę 10min. daliname.

Vienas esminių momentų klasikinio uzbekiško plovo gamyboje yra temperatūriniai režimai.
- Kepimo etape reikalinga aukšta temperatūra 150-200C (~15-25min),
- Zirvako (daržovių-mėsos) virimo etape žema ~110-120 (~20-45min.),
- Ryžių apvirimo etape aukšta ~150C (10-15min),
- Plovo brandinimo etape labai žema 100-110C (20-40min.).

Kad orientuotis surašau kiek kokiems ryžiams (1kg.) reikia vandens pasiekti plovinį standumą, juos verdant kontroliuojamoje aplinkoje (ne plove). Vėliau atskirai kiekvienai rūšiai padarysiu po straipsnį:
Apvaliagrūdžiai (Alanga, Krasnodaro): 1.15ltr.
Apvaliagrūdžiai (Rimi, Skanėja): 0.95-1.1ltr.
Garinti (Galintos “Auksiniai”): 1.5ltr.
Garinti (“Urbano” rice): 1.70ltr
Tradicinė rusvoji “Devzira”: 1.6-1.8ltr.
Devzira “Dastar-saryk” 1.7-1.9ltr
Uzbekiški “Lazer/Lazur’: 1.2 – 1.4ltr
Basmati “Galinta”: 1.2ltr.
Basmati “Sela”: 1.8ltr.
