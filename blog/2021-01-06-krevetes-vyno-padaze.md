---
slug: krevetes-vyno-padaze
title: Krevetės vyno padaže
authors: jonas
tags: [maistas]
---


## Reikės:

- 1 kg nevirtų krevečių
- Pusė laimo
- Šaukštelio maltų čili pipirų
- Žiupsnelio druskos
- 100 ml balto vyno
- Aliejaus
- 2 česnako skiltelių
- Žiupsnelio petražolių

## Gamybos procesas:

Pradžiai krevetės yra nulupamos ir išvalomos. Palikti su uodegėlėmis.

Kaitinti keptuvę, įpilti vos šiek tiek aliejaus, kad padengtų dugną ir vos nepradėtų rūkti.

Tada viskas vyksta labai greitai. 

Įberti žiupsnelį druskos, sudėti supjaustytus česnakus ir šiek tiek pakepinti. Sudėti visas krevetes ir jas šiek tiek apkepinti. Procesas trunka iki minutės.

Tada suberti maltus čili pipirus pagal skonį (pradėti nuo arbatinio šaukštelio be galvos). 

Spausti laimą ir supilti vyną.

Nuolat maišant kepti apie 45 sekundes.

Tuomet pilti pakankamai aliejaus, kad krevetės būtų pusiau apsemtos. Sudėti pusę petražolių kiekio ir sumažinti kaitrą bei tęsti kepimą dar maždaug 2 minutes. Pagal krevečių išvaizdą turi matytis, jos jau susiriesti labiau turi.

Pabaigus užberti likusias petražoles ir patiekti į stalą. 

Labai gerai tinka su pjaustytu ilgu batonu. 
