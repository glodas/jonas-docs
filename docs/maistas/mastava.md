---
id: mastava
title: Mastava (sriuba su mėsa ir ryžiais)
---

Tai puikaus skonio uzbekų virtuvės patiekas -  sriuba Mastava su mėsa ir ryžiais. Pagal originalų receptą jai pagaminti reikia kazano, tačiau čia pateiksiu būdą pasigaminti ją namų sąlygomis. Tik turėkite pasiruošę 4-5 l puodą ir didelę keptuvę.

## Reikės:
- 800 g itališkų koncervuotų pomidorų arba 3 didelių pomidorų. 
- 1 paprikos
- 150g  trumpagrūdžių plikytų ryžių
- 1 vidutinės bulvės
- 250 g mėsos (aviena arba jautiena)
- 1 didelio svogūno
- 1 nedidelės morkos
- Alyvuogių aliejaus (pirmo spaudimo)
- Kumyno
- Grietinės arba dar geriau Dvaro kastinio
- Šviežiai maltų juodųjų pipirų
- Šviežios kalendos
- Druskos
- 0.5 pakelio želinio daržovių sultinio
- 2 l vandens


## Paruošimas

Nulupti svogūną ir blenderiu susmulkinti. Išsivalyti papriką ir smulkiai kubeliais supjaustyti. Nuskutus morką supjaustyti griežinėliais. Nusilupti bulvę ir supjaustyti smulkiais kubeliais. Supjaustyti mėsą smulkiais kubeliais (arba tiesiog nusipirkti faršo). Atsidaryti pomidorų indelį, išimti pomidorus (sultis palikti) ir blenderiu susmulkinti. 


Užkaisti puodą su 2 l vandens ir įmesti pusę želinio sultinio. 

Kol vanduo užvirs pasiėmus didelę keptuvę įpilti alyvuogių aliejaus. Sudėti svogūnus, užberti šaukštą druskos ir vos vos pakepinti. Dėti mėsą ir uždengus dangčiu palaikyti, kol apkeps.

Į keptuvę vienu metu dėti paprikas, morkas ir pomidorus. Padidinti karštį keptuvėje ir maišant, kol truputį nugaruos vanduo.

Berti ryžius, maišyti, kol paskrunda, patamsėja ir keptuvėje esanti masė pradeda sausėti.

Išjungus kaitrą, iš keptuvės viską atsargiai sudėti į puodą su verdančiu vanduo. Įdėti bulves, supilti likusias pomidorių sultis. Padidinti kaitrą, kad užvirtų. 

Užvirus sumažinti kaitrą iki minimumo ir 20 min maišant ir ragaujant pamažu įdėti kumyno, druskos, alyvuogių aliejaus. Pagal skonį. Sriuba turėtų pradėt tirštėti.

Semti sriubą, pilti į lėkštę, dėti truputį grietinės, kelis lapelius kalendoros bei, jei norima aštriau - laza padažo pagal skonį.
